<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>
        <ul>
            <li>
				<a href="../../Naslovna.html">Naslovna</a>
			</li>
            <li>
				<a href="#">Ekonomija</a>
				<ul>
					<li><a href="#">Privreda</a></li>
					<li><a href="#">Finansije</a></li>
					<li><a href="#">Biznis</a></li>
				</ul>
			</li>
			<li>
				<a href="#">Politika</a>            
				<ul>
					<li><a href="#">Domaća</a></li>
					<li><a href="#">Regionalna</a></li>
					<li><a href="#">Svet</a></li>
				</ul>        
            </li>
			<li>
				<a href="#">Tehnologije</a>            
				<ul>
					<li><a href="#">Softver</a></li>
					<li><a href="#">Komunikacije</a></li>
					<li><a href="#">Energetika</a></li>
				</ul>        
            </li>
			<li>
				<a href="#">Sport</a>            
				<ul>
					<li><a href="#">Fudbal</a></li>
					<li><a href="#">Košarka</a></li>
					<li><a href="#">Tenis</a></li>
					<li><a href="#">Atletika</a></li>
				</ul>        
            </li>
			<li>
				<a href="#">Kultura</a>            
				<ul>
					<li><a href="#">Film</a></li>
					<li><a href="#">Slikarstvo</a></li>
					<li><a href="#">Košarka</a></li>
					<li><a href="#">Pozorište</a></li>
				</ul>        
            </li>
            <li><a href="../../UlogujSe.html">UlogujSe</a></li>
			<li><a href="../../Kontakt.html">Kontakt</a></li>			
        </ul>
    </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
  POČELA DA STIŽU REŠENJA O PAUŠALU: Preduzetnici za sada plaćaju porez po staroj uredbi 
     </h1>

	    <img src="../../../images/finansije/pausal.jpg">

	    <br />
	    <p>
		




Mnogi preduzetnici koji su otvorili firmu prošle i ove godine, još nisu dobili rešenje o visini paušala koja izdaje Poreska uprava. Kako saznajemo, rešenja bi posle više od godinu dana zakašnjenja konačno trebalo da stignu, a iznos paušala se neće menjati, odnosno biće određivan po staroj uredbi o paušalu.

		</p>
		
		<p>
Kako su za Blic rekli u Ministarstvu finansija, kriterijumi za određivanje paušalnog poreza neće se menjati, i obračunavaće se po već postojećim propisima. Dok ne dobiju nova poreska rešenja, preduzetnici paušalci bi trebalo da plaćaju porez u iznosima koje su u te svrhe izdvajali i pre dve godine.		</p>
		
		<p>
- U očekivanju izmena Uredbe o paušalu, Poreska uprava je otpočela aktivnosti na utvrđivanju visine paušalnog prihoda u skladu sa postojećom Uredbom - kažu za “Blic” u Ministarstvu finansija.	</p>

		<p>
Kako navode, izmena ove Uredbe očekuje se u narednom periodu, ali nisu mogli da preciziraju kada će se to i desiti.	</p>

		<p>
		Do tada, oko 250.000 preduzetnika u Srbiji plaća porez u onom iznosu koji im je još 2014. godine razrezala država, ili, ukoliko nisu dobili rešenja od osnivanja firme, u približnom iznosu prema kriterijumima iz uredbe.
	    </p>

		<p>
U praksi, to znači da se porez plaća “napamet” tako da će, po dobijanju novih poreskih rešenja, biti i situacija u kojima su preduzetnici pretplatili, ali i onih gde će morati da doplaćuju određene iznose, u zavisnosti od toga da li će im biti razrezan veći ili manji porez.
	    </p>

	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>