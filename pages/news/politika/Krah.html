<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

</head><body>

<div id="wrapper">
	
    <nav>
        <ul>
            <li>
				<a href="../../Naslovna.html">Naslovna</a>
			</li>
            <li>
				<a href="#">Ekonomija</a>
				<ul>
					<li><a href="#">Privreda</a></li>
					<li><a href="#">Finansije</a></li>
					<li><a href="#">Biznis</a></li>
				</ul>
			</li>
			<li>
				<a href="#">Politika</a>            
				<ul>
					<li><a href="#">Domaća</a></li>
					<li><a href="#">Regionalna</a></li>
					<li><a href="#">Svet</a></li>
				</ul>        
            </li>
			<li>
				<a href="#">Tehnologije</a>            
				<ul>
					<li><a href="#">Softver</a></li>
					<li><a href="#">Komunikacije</a></li>
					<li><a href="#">Energetika</a></li>
				</ul>        
            </li>
			<li>
				<a href="#">Sport</a>            
				<ul>
					<li><a href="#">Fudbal</a></li>
					<li><a href="#">Košarka</a></li>
					<li><a href="#">Tenis</a></li>
					<li><a href="#">Atletika</a></li>
				</ul>        
            </li>
			<li>
				<a href="#">Kultura</a>            
				<ul>
					<li><a href="#">Film</a></li>
					<li><a href="#">Slikarstvo</a></li>
					<li><a href="#">Košarka</a></li>
					<li><a href="#">Pozorište</a></li>
				</ul>        
            </li>
            <li><a href="../../UlogujSe.html">UlogujSe</a></li>
			<li><a href="../../Kontakt.html">Kontakt</a></li>			
        </ul>
    </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
  KRAH PUTINOVIH SLEDBENIKA U EU Nakon Holandije, i Bugarska rekla NJET, Evropa uzvraća udarac 
     </h1>

	    <img src="../../../images/politika/krah.jpg">

	    <br />
	    <p>


Bugarska je odabrala nastavak proevropskog puta. Rezultati parlamentarnih izbora u nedelju pokazuju da je čistu pobedu ostvarila partija GERB, bivšeg premijera Bojka Borisova, dok je Socijalistička partija predsednika Rumena Radeva osvojila skoro sedam procenata manje.


		</p>
		
		<p>
Nakon što je Radev pobedio na predsedničkim izborima pre četiri meseca, u Evropskoj uniji i uopšte na zapadnoj političkoj sceni došlo je do zabrinutosti, s obzirom da je nekadašnji komandant bugarskih vazduhoplovnih snaga jedan od velikikih simpatizera Rusije i predsednika Vladimira Putina. Jer, Briselu svakako nije po volji kada se predsednik jedne EU zemlje zalaže za ukidanje sankcija Rusiji i javno priznaje aneksiju Krima, pogotovo što je to potpuno suprotno u odnosu na politiku njegovog prethodnika.		</p>
		
		<p>
Međutim, premijer je taj koji u Bugarskoj ima veću vlast, a na parlamentarnim izborima glasači su poverenje poklonili proevropskoj opciji. Borisov je podneo ostavku na mesto premijera nakon što je GERB izgubio na predsedničkim izborima, ali se na parlamentarnim vratio u velikom stilu.	</p>

		<p>
Ovo nije jedini poraz političkih opcija naklonjenih Moskvi ove godine. Nakon što je "Putinova politika" trimfalno završila 2016. godinu (Bregzitom i pobedom Donalda Trampa), mnogi su očekivali da će se taj trend nastaviti i u 2017. godini. Međutim, krenulo je u suprotnom smeru.
	</p>

		<p>
	Pre pobede GERB-a u Bugarskoj, održani su izbori u Holandiji, gde se evroskeptik Gert Vilders prema svim anketama projektovao kao najveći pobednik. Međutim, birači su mislili drugačije, pa je novi/stari premijer Mark Rute izvojevao ubedljiv trijumf. Rute se zalaže za jaku i stabilnu EU, kao i za sankcije Rusiji.
	    </p>


	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>